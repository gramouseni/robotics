# robotics
Tο "έξυπνο" φανάρι μπορεί να μειώσει σημαντικά τους ρύπους που προκύπτουν όταν οι οδηγοί που κινούνται σε έναν πολυσύχναστο δρόμο αναγκάζονται να σταματήσουν και σχηματίζουν ουρές στο φανάρι μιας διασταύρωσης, ενώ υπάρχουν πολλές πιθανότητες να μην περάσει κανένα αυτοκίνητο από τον δευτερεύοντα δρόμο. 

Tο "έξυπνο" φανάρι τοποθετείται στον δευτερεύοντα, είναι διαρκώς κόκκινο και ξεκινά τη διαδικασία αλλαγής των φαναριών της διασταύρωσης μόνο όταν ο αισθητήρας υπερήχων εντοπίσει όχημα. Έχει γίνει πρόβλεψη, ώστε αν έρθει και δεύτερο όχημα πολύ σύντομα μετά την επαναφορά κυκλοφορίας στον πολυσύχναστο δρόμο, να υπάρχει ένα χρονικό διάστημα που ο οδηγός του δευτερεύοντα δρόμου θα περιμένει μέχρι να τεθεί ο αισθητήρας ξανά σε λειτουργία.

Ένας ακόμη παράγοντας που πρέπει να ληφθεί υπόψιν είναι ότι η μέγιστη απόσταση που ορίζουμε για την ανίχνευση αντικειμένου από τον αισθητήρα είναι μέχρι πριν τη διαχωριστική γραμμή ανάμεσα στα δύο ρεύματα του δευτερέυοντα δρόμου, διαφορετικά θα ανιχνεύσει λανθασμένα και τα οχήματα του αντίθετου ρεύματος κυκλοφορίας.

Το βίντεο που περιγράφει το έργο είναι διαθέσιμο στο παρακάτω link:
https://www.youtube.com/watch?v=piKk-8I4CNM&feature=youtu.be







